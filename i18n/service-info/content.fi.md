# Tietoa kerrokantasi.turku.fi –palvelusta

Kerrokantasi on Turun kaupungin ylläpitämä verkkopalvelu, jossa kuntalaiset voivat kertoa mielipiteensä ja tulla kuulluksi erityyppisistä valmisteluun tulevista tai valmistelussa jo olevista asioista. Mielipiteet ovat muiden nähtävinä ja kommentoitavina, ja niistä tuotetaan raportit ja yhteenvedot valmistelijoiden ja päättäjien käyttöön.

Kuntalaiset voivat seurata palvelun avulla kommentoimansa asian etenemistä ja arvioida annettujen mielipiteiden vaikutusta päätöksenteossa.

Kerrokantasi-palvelu liittyy kaupungin strategiaan, jossa osallisuuden edellytetään tulevan osaksi palveluiden suunnittelua, toteuttamista ja päätöksentekoa varmistamaan valmistelun laatu, työ- ja asiakastyytyväisyys ja resurssitehokkuus. Lisäksi Kuntalain 27 §:n mukaan kunnan on huolehdittava kuntalaisten edellytyksistä osallistua ja vaikuttaa kunnan toimintaan erityisesti selvittämällä asukkaiden mielipiteitä ennen päätöksentekoa.

Palvelusta vastaa Turun kaupungin konsernihallinto. Palveluun liittyviä kysymyksiä ja kehittämisehdotuksia voi lähettää kaupungin palautepalvelun (turku.fi/palaute) kautta. 

## Käyttöehdot

Kerrokantasi –palvelussa käyttäjä voi kirjoittaa mielipiteensä kyseessä olevasta asiasta nimellä tai nimimerkillä. Jos haluat allekirjoittaa mielipiteesi, kirjoita nimesi lomakkeen nimikenttään. Nimimerkkiä koskevat samat lainmukaisuus- ja asianmukaisuusvaatimukset kuin itse keskustelua (ks. alla kohta Kirjoittajan vastuu). Toisen henkilön nimen luvaton käyttäminen on kiellettyä. Jokainen vastaa itse niistä mahdollisista seurauksista, joita aiheutuu toisen henkilön nimen väärinkäyttämisestä.

Vastaukset tulevat pääsääntöisesti sellaisenaan näkyviin muiden käyttäjien luettavaksi kommenttipalstalle. Joitakin pieniä muokkauksia (esimerkiksi kirjoitusvirheet) voidaan tehdä kaupungin toimesta.

Voit kirjoittaa mielipiteesi suomeksi ja ruotsiksi, mutta myös muita kieliä voi käyttää.

Älä käytä SUURAAKKOSIA, sillä ne hankaloittavat luettavuutta ja viestivät huutamista.

### Rekisteröityminen

Rekisteröitymistä palveluun vaaditaan, mikäli haluat kirjautuneena käyttäjänä kannattaa (=peukuttaa) annettua mielipidettä. Rekisteröityminen tapahtuu joko vahvalla suomi.fi-tunnistautumisella tai kirjastokortin tiedoilla.

Jossain kuulemisissa vahva tunnistautuminen on pakollinen.

### Kirjoittajan vastuu

Mielipiteen kirjoittamisessa on noudatettava hyviä tapoja ja voimassa olevaa lainsäädäntöä. Jokainen keskustelija on vastuussa omista kirjoituksistaan ja niiden sisällöstä.

### Keskustelujen valvonta

Palvelua seurataan virka-aikana arkisin. Viestejä ei tarkisteta ennakkoon. Voit myös ilmoittaa asiattomista viesteistä palautepalvelun kautta.

Palvelun valvojilla on oikeus poistaa ja muokata viestejä. Turun kaupunki pidättää itselleen oikeuden käyttää palvelussa julkaistuja viestejä muissa yhteyksissä. Turun kaupunki ei ole rikos- ja vahingonkorvausoikeudellisessa vastuussa kirjoitusten sisällöstä.

### Asiattomat ja lainvastaiset viestit

Palvelun viestien tulee noudattaa hyvää keskustelutapaa ja niiden tulee liittyä kyseessä olevaan aiheeseen. Viesti poistetaan, jos se on määritelty Suomen lainsäädännössä lainvastaiseksi.

Lainvastainen viesti esimerkiksi:
* loukkaa toisen kunniaa
* levittää toisen yksityisyyttä koskevia tietoja
* levittää salassa pidettäviä tietoja
* kiihottaa kansanryhmää vastaan
* yllyttää rikokseen

Asiaton viesti voidaan poistaa tai sitä voidaan muokata. Viestin asiattomuus tai aiheeseen liittymättömyys ratkaistaan tapauskohtaisesti

Asiaton viesti esimerkiksi:
* sisältää kiroilua tai alatyylisiä ilmaisuja
* linkittää internet-aineistoon, joka ei tue keskustelun aihetta tai on muuten asiaton
* ei liity keskustelun kohteena olevaan aiheeseen
* ei ole välttämättä lainvastainen, mutta on jotain henkilöä tai henkilöryhmää loukkaava
* sisältää kaupallisia viestejä
* sisältää toisen yksityishenkilön henkilö- tai yhteystietoja.

### Yhteys ylläpitoon

Jos huomaat kommenttipalstan mielipiteissä asiatonta tekstiä, voit lähettää siitä ilmoituksen Turun kaupungin palautepalvelun kautta.

## Tietosuojaseloste

Tietoa Turun kaupungin henkilötietojen käsittelystä sekä tämän palvelun rekisteriselosteet löydät alla olevista osoitteista.
* [www.turku.fi/tietosuoja](https://www.turku.fi/tietosuoja)
* [rekisteri.turku.fi](https://rekisteri.turku.fi) (Kerrokantasi -palvelu)

Vahvaan tunnistautumiseen käytämme [Suomi.fi](https://www.suomi.fi)-tunnistusta jonka tietosuojaselosteen löydät osoitteesta [www.suomi.fi/ohjeet-ja-tuki/yleista-verkkopalvelusta/tietosuoja](https://www.suomi.fi/ohjeet-ja-tuki/yleista-verkkopalvelusta/tietosuoja).
